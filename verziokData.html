<meta charset="UTF-8">

<div>

        <p>Az Mac OS x tortenete</p>
				Verziói:<br>
				<table id="version-table">
				</table>
                
                <p class="szoveg"><b>Mac OS X 10.7 Lion:</b> 2011. július 20-án jelent meg. Több, az iOS-ből származó alkalmazást integráltak bele, mint pl. a telepített alkalmazások gyors és kényelmes megjelenítését biztosító Launchpad-et. A Lionnak már nem lett része a Rosetta, ezzel megszűnt a PowerPC-s alkalmazások futtatásának lehetősége az új OS X-en. Módosították a grafikus felhasználói felületet. Újdonság volt az automatikusan eltűnő scroll bar, amely csak használat közben jelenik meg, valamint a Mission Control megjelenése, mely a korábbi Exposé, Spaces és Dashboard alkalmazásokat egyesítette.</p>
                <p class="szoveg"><b>OS X 10.8 Mountain Lion:</b> Az OS X 9. verziója, melyet az Apple 2012. február 16-án jelentett be a honlapján mint az OS X 10.7 Lion utóda.[3] 2012. július 25-étől tölthető le az App Store-ból 15,99 euróért. Az Apple a korábbi verzióknál használt Mac OS X elnevezés helyett a Mountain Lion esetében már következetesen az OS X nevet használja.[4] Több új funkciót vett át az iOS 5-ből. Támogatja a Game center-t és az iMessage szolgáltatást. Az iCal-ból az emlékeztetők és tennivalók listáját kezelő funkció egy önálló alkalmazásba, a Reminderbe került át, míg magát az iCal-t átnevezték Calendar-ra. Az új verzió támogatja az iWork dokumentumok iCloudban történő tárolását. Az iCloud egyúttal teljesen leváltotta a korábbi MobileMe szolgáltatást. Újdonság a szintén az iOS 5-ből származó Értesítési Központ (Notification Center).</p>
                <p class="szoveg">A Mountain Lion több kínai nyelvi lehetőséggel is bővült. A Safari böngészőben keresőmotorként beállítható a kínai Baidu, valamint támogatja a QQ azonnali üzenetküldőt.</p>
                <p class="szoveg">A megjelenést követő egy hónapon belül megjelent hozzá az első, 10.8.1 verziószámot viselő hibajavítás. Ez az iMessage, a Migration Assistant, a Safari böngésző, a Microsoft Exchange Server, valamint a Mail levelező kliens alkalmazásokkal kapcsolatos hibákat javított, valamint a laptopok esetében javítottak az akkumulátorhasználat optimalizálásán.</p>
                <p class="szoveg"><b>OS X 10.9 Mavericks:</b> Az OS X legfrissebb változata, a Mountain Lion utóda, melyet 2013. június 10-én jelentettek be. 2013. október 20-tól ingyenesen elérhető és frissíthető az App Store-ból. Újdonság benne a korábban csak az iOS-ben elérhető Maps és az iBooks alkalmazások. Megújul a Safari, a Calendar, a Notifications és a Finder is. Utóbbi újdonsága a teljes képernyős mód és a fülek használata. A Calendar kinézete teljesen más lett, új funkciókat kapott, például az időjárással és a Maps-el is összekapcsolták. Az iBooks-ban megjegyzéseket lehet fűzni egyes szövegrészletekhez.[5] Javítottak az iCloud integráción. Az Apple szakított az Mac OS X kezdeteitől alkalmazott névadási gyakorlattal és a nagymacskák helyett az új operációs rendszereket a továbbiakban kaliforniai helyekről fogja elnevezni. Így a 10.9-es OS X-t a Mavericks nevű népszerű kaliforniai szörfös partszakaszról nevezték el.</p>
                <p class="linkek">Forras <a href="http://hu.wikipedia.org/wiki/OS_X">Wiki.hu</a> es a <a href="https://www.youtube.com/watch?v=lyXdH5JjMLI">Youtube.hu</a></p>
                <p></p>

</div>